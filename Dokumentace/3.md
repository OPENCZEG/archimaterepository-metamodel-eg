
----------


# Modelování v jazyce Archimate

Architektura veřejné správy se primárně modeluje v jazyce Archimate. Archimate je modelovací architektonický jazyk s jasnými pravidly, notací a zobrazením.

## Archimate v češtině pro nearchitekty


Pro uživatele, kteří nejsou na Archimate zvyklí jsme v rámci jiné aktivity [Archimate česky](https://github.com/openczeg/archimate-cz) na miniportálu [Otevřené metodiky](https://www.openczeg.cz/otevrene-metodiky) mimo jiné:

- [Poznáváme jazyk Archimate (česky)](https://openczeg.github.io//otevrene-metodiky/architektura/poznavame-archimate/) je část kde uceleně a jednoduše popisujeme celý koncept jazyka a jeho elementy. Je to primárně psáno a tvořeno pro nearchitekty.
- [Český popis a zobrazení elementů jazyka Archimate](http://www.openczeg.cz//otevrene-metodiky/architektura/poznavame-archimate/): Pro nearchitekty kteří musí ale umět číst a rozumnět diagramům zpracovaným v Archimate jsme připravili v češtině popis toho z čeho se jazyk skládá a hlavně ukázkové obrázky kde se kdokoliv může podívat, jak vypadá aktér, služba, schopnost či aplikace.

## Popis jednotlivých vrstev architektury v kontextu veřejné správy

### Strategická vrstva

Strategický rámec určuje strategii úřadu a jeho služeb a jeho činností. Od strategie se vše odvíjí. Strategická vrstva je tedy tou první důležitou pro celý úřad a také pro jeho interakci s ostatními úřady a klienty. Ve strategické vrstvě je nejdůležitějším elementem pro úřad [Schopnost] - tedy je pro chod úřadu a pro jeho postupnou efektivizaci nutné si udělat základní mapu všech společných schopností úřadu.

### Byznysová vrstva

"Na byznysové vrstvě architektury úřadu jsou zaznamenány všechny klíčové objekty, které se týkají samotné činnosti úřadu. Čili jakákoliv činnost úřadu může být brána jako jeho byznys, přestože se nejedná o klasickou ziskovou firmu. Ať už se jedná o činnosti související s úřední činností v rámci působnosti daného úřadu v agendách, nebo o provozně-režijní činnosti, včetně personální a ekonomické a správní politiky úřadu. Na byznysové vrstvě se znázorňuje vše, co je činnostmi úřadu jako organizace a plyne ze strategie či z předpisů. 
"Na byznysové vrstvě architektury úřadu jsou zaznamenány všechny klíčové objekty, které se týkají samotné činnosti úřadu. Čili jakákoliv činnost úřadu může být brána jako jeho byznys, přestože se nejedná o klasickou ziskovou firmu. Ať už se jedná o činnosti související s úřední činností v rámci působnosti daného úřadu v agendách, nebo o provozně-režijní činnosti, včetně personální a ekonomické a správní politiky úřadu. Na byznysové vrstvě se znázorňuje vše, co je činnostmi úřadu jako organizace a plyne ze strategie či z předpisů. 
Samotný legislativní rámec se udává v podobě elementů typu Contract, a to především [Právní předpis], [Ustanovení právního předpisu], [Vnitřní předpis] a z toho plynoucí obecné prvky jako [Povinnost] a výkon zajišťující [Právo]. Dále se na byznysové vrstvě musí definovat začlenění úřadu v rámci agendového modelu veřejné správy, a to všechny objekty [Agenda], [Agendová činnost] atd.

Po definici těchto prvků je vhodné definovat základní byznysové objekty, jako jsou [Služba], a to včetně služeb poskytovaných klientům a využívaných odjinud, a [Proces]. Subjekty (včetně sama sebe a ostatních úřadů) definujeme jako aktéry, a to zejména u [Orgán veřejné moci] a [Skupina orgánů veřejné moci], jednotlivé subjekty pak stavíme do jejich aktuální [Role] podle toho, co zrovna dělají a jakou mají v dané věci roli. Služby a procesy se neobejdou bez byznysových objektů a je možné definovat i základní byznysové události. Pro detailní popisy procesů slouží procesní modely v jazyce BPMN a architektura je pro detailní rozbor procesů spíše nevhodná, pro rozpad schopností a služeb jsou ale vhodně definované alespoň skupiny procesů nutným základem."

### Aplikační vrstva

"Na aplikační vrstvě architektury úřadu se zaznamenají klíčové elementy, které souvisí s fungováním informačních systémů a aplikací a také s vedením a správou údajů po technické stránce.

U systémů a aplikací jsou klíčovými objekty [Informační systém veřejné správy], a popřípadě další IS reprezentované jako [Informační systém] a provozní [Aplikace]. U každého systému musí být jasné, zda se jedná o vlastní IS, který je spravován právě tímto úřadem, nebo o cizí IS, který je úřadem využíván. U systémů může být pak i hlubší rozpad na objekty typu [Aplikační služba], a případně i [Aplikační funkce]. Pro uskutečňování integrací a vazeb se definují [Rozhraní aplikace] jako technická rozhraní služeb jednotlivých systémů. Tyto objekty mohou mít pak vazby na infrastrukturní a systémové objekty na technologické vrstvě.

U správy údajů je nutno si správně definovat údaje z agend zapsaných v RPP, včetně jejich zdrojů. Aby nebylo nutné definovat v EA každý údaj, lze využít objekt [Skupina údajů], který reprezentuje logický celek jednotlivých údajů. Skupiny údajů vedeme většinou v rámci souboru [Kontext], jak je definován v rámci agendového modelu a propojeného datového fondu. Údaje jsou vedeny buď v informačních systémech, pro jejich přehlednost lze ale systémy dělit ještě na [Evidence], což jsou zákonem či věcnou skupinou definované celky týkající se jednotlivých evidencí údajů a jejich skupin. Jako logický prvek, který se ovšem do architektury nezapracovává jako samostatný objekt, pak slouží [Identifikátor], a to zejména [Identifikátor subjektu] a [Identifikátor objektu], které jsou však na úrovni architektury vždy atributy daného subjektu či projektu a měly by být vedeny i jako atributy u [Evidence] a [Skupina údajů]."
### Technologická vrstva

Technologická vrstva není sice v architektuře úřadu povinná, přesto se ale doporučuje si na ní rozkreslit alespoň technologické a infrastrukturní prvky a zdroje. Jedná se o vrstvu, kde se reprezentuje technologie, infrastruktura, komunikační sítě a zařízení potřebné pro chod informačních systémů a pro zajištění byznysu (činností) úřadu.

