

----------

# Přehled klíčových prvků a jak je modelovat v jazyce Archimate

## Modelování agendového modelu a byznysových základů



### Právní předpis

Jeden právní předpis. Je zároveň stereotypem s danou strukturou autributů.

Příklad: Zákon č. 365/2000 Sb., o informačních systémech veřejné správy

Element typu **Contract** se stereotypem **Právní předpis**






### Ustanovení právního předpisu

Konkrétní ustanovení jednoho právního předpisu. Je zároveň stereotypem s určitými povinnými atributy, jako je odkaz na předpis a odkaz na daný fragment právního předpisu.

Příklady: § 5a, Zákona 365/2000 Sb.


Element typu **Contract** se stereotypem **Ustanovení právního předpisu**

Určuje daný právní předpis





### Vnitřní předpis

Vnitřní závazný předpis upravující nějakou oblast. Často se využívá jako element pro úpravu [Schopnost] a nebo agendové konání. Je závazným předpisem pro daného vydavatele, či i pro jeho podřízené či řízené organizace.

Příklady: Spisový řád, Spisový plán, Organizační řád, Podpisový řád, Nařízení ministra


Element typu **Contract** se stereotypem **Vnitřní předpis**

Určuje vydavatel předpisu





### Povinnost

Povinnost definovaná právním předpisem, je ve skutečnosti základem kontraktu zúčastněných stran, přičemž pro stranu poskytovatele povinnosti je povinnou.

Příklady: Zpracovat Informační koncepci ČR, Zpracovat informační koncepci, Předložit ICT projekt ke stanovisku OHA, Využívat údaje z PPDF, Vykonávat spisovou službu

Element typu **BusinessObject** se stereotypem **Povinnost**

Určuje právní předpis





### Právo

Právo definované právním předpisem či jiným předpisem. Většinou na druhé straně vztahu zakládá i související povinnost.

Příklady: Právo na poskytnutí údajů, Právo na nedokládání údajů zapsaných v ZR, Právo podat žádost či učinit podání, Právo požádat o dávku


Element typu **BusinessObject** se stereotypem **Právo**

Určuje právní předpis





### Agenda

Jedna agenda ohlášená v Registru práv a povinností. Je zároveň stereotypem s povinnými atributy, jako je kód agendy a její gestor/ohlašovatel. Zaznamenává se jako element byznys funkce, jelikož zaznamenávat jako kontrakt by bylo nepřehledné.

Příklady: Evidence obyvatel, cizinecká a ochrana hranic, sociální zabezpečení


Element typu **BusinessFunction** se stereotypem **Agenda**

Určuje ohlášení agendy v RPP





### Agendová činnost

Agendová činnost ohlášená v rámci agendy v RPP. Činnost je vždy součástí agendy a vždy je někým vykonávána v rámci jeho působnosti.

Příklad: Zápis údajů do evidence obyvatel

Element typu **BusinessProcess** se stereotypem **Agendová činnost**

Určuje ohlášení agendy v RPP





### Služba veřejné správy

Služba veřejné správy, která je ohlášená v RPP v rámci objektu \[agenda\]. Má svého poskytovatele v rámci agendy. Služba se uvnitř úřadu rozpadá na objekty \[proces\] pro její výkon a \[úkon\] pro zaznamenání formálního úkonu v dané agendě. Nezaměňovat za objekt \[agendová činnost\].

každá činnost registrovaná v RPP jako služba v rámci agendy

Element typu **BusinessService** se stereotypem **Služba**

Určuje ohlášení v katalogu služeb v RPP





### Úkon

Úkon, zejména úkon ohlášený v RPP k dané agendě. Je součástí objektu \[Služba veřejné správy\] a uvnitř úřadu je vázán na \[proces\]. Může být i \[agendová činnost\], nicméně z pohledu agendy v RPP se jedná o ohlášený úkon.

každý úkon ohlášený v RPP u agendy v Katalogu služeb

Element typu **BusinessFunction** se stereotypem **Úkon**

Určuje ohlášení v katalogu služeb v RPP



## Modelování klíčových subjektů



### Orgán veřejné moci

Subjekt, který je orgánem veřejné moci. Definuje se proto, že díky jeho OVMství má nějaké role, povinnosti a práva.

Příklady: Ministerstvo vnitra, Úřad práce, Hlavní město Praha



Element typu **BusinessActor** se stereotypem **OVM**

Určuje ohlášení v katalogu OVM





### Útvar či organizační jednotka

Uvádí konkrétní útvar v organizaci, či její organizační jednotku. Udává se pro detailnější rozpad struktury dané organizace (zejména u OVM) a pro vazbu konkrétního útvaru na jeho role či na další objekty. V detailnějších modelech úřadů může být zapsán i jako příslušný atribut u daného objektu.

Příklady: Ekonomický odbor, Odbor hlavního architekta, Krajské pracoviště Kladno, Správní oddělení


Element typu **BusinessActor** se stereotypem **Útvar**


Určuje organizační struktura





### Skupina orgánů veřejné moci

Definování skupiny orgánů veřejné moci, má odlišné atributy, než je jeden OVM, nicméně platí to samé, něco dělají a mají nějaké role a nějaké povinnosti.

Příklady: Ministerstva, Kraje, Orgány sociálního zabezpečení, Zdravotní pojišťovny

Element typu **Grouping** se stereotypem **Skupina OVM**

Určuje ohlášení v katalogu OVM v RPP





### Subjekt

Subjekt práva, typicky subjekt konkrétní fyzické osoby či subjekt konkrétní právnické osoby. Subjekt má typicky danou roli v určitém kontextu

Příklady: Fyzická osoba, právnická osoba

Element typu **BusinessActor** se stereotypem







### Role

Určitá byznysová role. Jsme vždy schopni k dané roli přiřadit někoho a role vykonává činnosti či pracuje s dalšími objekty. I role je klíčovým elementem v modelu architektury EG.

Příklady: Zaměstnavatel, Dotčený orgán, Rozhodný orgán, Původce, Subjekt veřejné správy, Zadavatel, Správce evidence


Element typu **BusinessRole** se stereotypem







### Gestor

Subjekt, který je vůči předpisu či jinému objektu v roli gestora. Vazbu gestora lze zaznamenat přímou vazbou, nebo atributem. Objekt Gestor se využívá jen v popisném modelu. Nejčastěji je gestor zapsán příslušným atributem u objektu.

Element typu **BusinessRole** se stereotypem






### Ohlašovatel

Virtuální logický objekt role. Subjekt, který je ohlašovatelem agendy. Vazbu ohlašovatele lze zaznamenat přímou vazbou, objekt Ohlašovatel se využívá zřídka, anebo v obecném referenčním modelu. U agendy je ohlašovatel zapsán příslušným atributem.

Element typu **BusinessRole** se stereotypem

Určuje ohlášení agendy v RPP



## Modelování byznysových věcí v úřadu



### Schopnost

Komplexní schopnost, zejména u schopností úřadu. Znamená společnou schopnost v úřadě, která se vykonává jednotně napříč celým úřadem a má i jednotné metodiky a jednotný rámec, ať už se dotýká jakékoliv agendy (v agendách může být pochopitelně parametricky přizpůsobena). Schopnost lze na byznysové vrstvě nejlépe rozpadnout na elementy typu \[Služba\] a \[Proces\], důležité jsou také \[Role\] zejména uvnitř úřadu. Na aplikační vrstvě se nesmí zapomínat zejména na \[Informační systém veřejné správy\] a \[Informační systém\], díky kterým můžeme schopnost realizovat. Schopnost plyne z nějakého byznysového prvku, a tedy zejména z typů \[Povinnost\].

Příklady: Spisová služba, Ekonomické řízení, Architektura, Správa majetku, Správa ICT, Tvorba legislativy


Element typu **Capability** se stereotypem

Určuje mapa schopností úřadu





### Služba

Služba z byznysového pohledu

Příklady: Dávky sociální podpory, Vedení matriky, Poskytování údajů ze základních registrů, Výpis bodů řidiče



Element typu **BusinessService** se stereotypem






### Proces

Proces

Příklady: Výběr barvy polstrování židle, Rozhodování o dávce, Přidělení a zapsání rodného čísla, Reklamování údajů v PPDF


Element typu **BusinessProcess** se stereotypem






### Evidence

Evidence skutečností či dokumentů či informací na byznysové úrovni. Shromažďují a spravují se v ní skutečnosti důležité pro rozhodování v rámci činností úřadu. Na byznysové úrovni znamená logický prvek, který na aplikační vrstvě reprezentuje kupříkladu \[evidence údajů\]. Evidence je základem pro znalosti pro výkon byznysových objektů typu \[služba veřejné správy\], \[služba\] a \[proces\]. Evidence má i své důležité \[role\], jako je editor či subjekt zodpovědný za vedení evidence.

Element typu **BusinessObject** se stereotypem




## Modelování aplikační vrstvy a IS



### Informační systém

Informační systém, který není \[informační systém veřejné správy\]. Pozor, systémy pro správu dokumentů, spisovou službu, ekonomiku a personalistiku vždy vedeme jako ISVS.

Příklady: Systém monitoringu, auditní systém, apod.

Element typu **ApplicationComponent** se stereotypem **Informační systém**






### Informační systém veřejné správy

Jeden logický ISVS jako celek ohlášený do Registru práv a povinností jako ISVS. Je zároveň stereotypem s určitými atributy, jako je kód v EISVS, nebo jeho správce.

Příklady: ISEO, ROB, ISZR, všechny ISVS, všechny ESSL, apod.

Element typu **ApplicationComponent** se stereotypem **ISVS**

Určuje ohlášení ISVS v RPP





### Komponenta systému

Fyzická komponenta systému, se kterou se na vývojové větvi pracuje či dá pracovat samostatně. Může se jednat o fyzické komponenty i s různými dodavateli, což je dobrý způsob oddělení komponent v architektuře.

Element typu **ApplicationComponent** se stereotypem **Komponenta**

Určuje aplikační dekompozice systému





### Modul informačního systému

Modul informačního systému. Jedná se o jeden logický či fyzický modul u modulárního informačního systému, zejména u informačního systému veřejné správy

Element typu **ApplicationComponent** se stereotypem **Modul**

Určuje aplikační dekompozice systému






### Provozní aplikace

Aplikace či systém, které jsou ryze provozními. Jedná se třeba o kancelářské aplikace apod. Do architektury se většinou nezaznamenávají, nicméně je nutné je vést v evidenci aplikací a systémů i z důvodu udržování povědomí o jejich licencování, využívání, aktualizacích apod. V architektuře se ale vést může, a to zejména, pokud nějaký \[Informační systém veřejné správy\] takové klientské počítačové programy využívá (třeba spisová služba využívající Word, nebo aplikaci pro podepisování).

Element typu **ApplicationComponent** se stereotypem **Provozní IS**






### Aplikační služba

Aplikační služba pro alespoň rámcový rozpis toho, co dělá aplikace či systém.

Element typu **ApplicationService** se stereotypem

Určuje aplikační dekompozice systému





### Evidence údajů

Technický prvek \[Evidence\]. Evidence jako souvislá evidence údajů či dokumentů či informací. Je technickým prvkem datové architektury s tím, že se očekává, že evidence je součástí informačního systému, má své zodpovědné subjekty a obsahuje údaje či prvky \[skupina údajů\] a identifikátor(y). Je to důležité i pro daný \[kontext\].

Element typu **DataObject** se stereotypem **Evidence údajů**

Určuje příslušná byznysová evidence





### Skupina údajů

Udává skupinu údajů vztahující se většinou k nějakému subjektu či objektu práva. Údaje jsou evidovány v rámci příslušného informačního systému či evidence apod. Tento datový objekt je datovou reprezentací jednoho či více byznysových objektů jako fyzických údajů. Mimo jiné má v popisu atributů i identifikátor, kterým lze jednoznačně identifikovat věc, ke které se údaje vztahují a jak vznikají a kdo je za ně zodpovědný. V obecných modelech (až na výjimky) není vhodné rozebírat v modelu jednotlivé údaje, proto se využije daná skupina údajů.

Element typu **DataObject** se stereotypem **Skupina údajů**






### Rozhraní mezi aplikacemi

Technické rozhraní mezi aplikacemi, či uživatelské rozhraní. Je důležitým prvkem pro modelování integrací informačních systémů zejména na sdílené služby.

Element typu **ApplicationInterface** se stereotypem

Určuje dekompozice systémů a integrací





### Kontext

Kontext, jak je definován v rámci agend a sdílení v propojeném datovém fondu. Jedná se o soubor subjektů a objektů práva a u nich vedených a spravovaných údajů a o matici využívání těchto údajů. Zaznamená se na aplikační vrstvě, mělo by být vždy jasné, jaké \[evidence\] se týká, jaký \[Informační systém veřejné správy\] je dotčen (či dotčeny) a jaké logické skupiny \[Skupina údajů\] se to týká. U kontextu a evidence a sdílení údajů je nezbytné správně vést a využívat \[Identifikátor\], a to zejména pro \[Identifikátor subjektu\] a \[Identifikátor objektu\]. Kontext se využije pro sdílení údajů mezi jednotlivými agendovými informační systémy.

Element typu **DataObject** se stereotypem **Kontext**

Určuje ohlášení kontextu








